---
slug: "tck-madde-252"
title: "TCK Madde 252: Madde 252- (Değişik: 2/7/2012-6352/87 md.)

(1) Görevinin ifasıyla ilgili bir işi yapması veya yapma..."
category: "Türk Ceza Kanunu"
date: "2026-02-20"
excerpt: "5237 Sayılı Türk Ceza Kanunu Madde 252 tam metni, açıklaması ve Avukat Ramazan Şimşek hukuki değerlendirmesi."
---

# Türk Ceza Kanunu (TCK) Madde 252

Madde metni aşağıda resmi olarak yayınlandığı haliyle sunulmaktadır. Hukuki terimlerin detaylı açıklamaları ve olası ceza yargılamasındaki etkileri için sayfanın altındaki avukat değerlendirmesini inceleyebilirsiniz.

## Kanun Metni

```text
Madde 252- (Değişik: 2/7/2012-6352/87 md.)

(1) Görevinin ifasıyla ilgili bir işi yapması veya yapmaması için, doğrudan veya aracılar vasıtasıyla, bir kamu görevlisine veya göstereceği bir başka kişiye menfaat sağlayan kişi, dört yıldan oniki yıla kadar hapis cezası ile cezalandırılır.

(2) Görevinin ifasıyla ilgili bir işi yapması veya yapmaması için, doğrudan veya aracılar vasıtasıyla, kendisine veya göstereceği bir başka kişiye menfaat sağlayan kamu görevlisi de birinci fıkrada belirtilen ceza ile cezalandırılır.

(3) Rüşvet konusunda anlaşmaya varılması halinde, suç tamamlanmış gibi cezaya hükmolunur.

(4) Kamu görevlisinin rüşvet talebinde bulunması ve fakat bunun kişi tarafından kabul edilmemesi ya da kişinin kamu görevlisine menfaat temini konusunda teklif veya vaatte bulunması ve fakat bunun kamu görevlisi tarafından kabul edilmemesi hâllerinde fail hakkında, birinci ve ikinci fıkra hükümlerine göre verilecek ceza yarı oranında indirilir.

(5) Rüşvet teklif veya talebinin karşı tarafa iletilmesi, rüşvet anlaşmasının sağlanması veya rüşvetin temini hususlarında aracılık eden kişi, kamu görevlisi sıfatını taşıyıp taşımadığına bakılmaksızın, müşterek fail olarak cezalandırılır.

(6) Rüşvet ilişkisinde dolaylı olarak kendisine menfaat sağlanan üçüncü kişi veya tüzel kişinin menfaati kabul eden yetkilisi, kamu görevlisi sıfatını taşıyıp taşımadığına bakılmaksızın, müşterek fail olarak cezalandırılır.

(7) Rüşvet alan veya talebinde bulunan ya da bu konuda anlaşmaya varan kişinin; yargı görevi yapan, hakem, bilirkişi, noter veya yeminli mali müşavir olması halinde, verilecek ceza üçte birden yarısına kadar artırılır.

(8) Bu madde hükümleri;

a) Kamu kurumu niteliğindeki meslek kuruluşları,

b) Kamu kurum veya kuruluşlarının ya da kamu kurumu niteliğindeki meslek kuruluşlarının iştirakiyle kurulmuş şirketler,

c) Kamu kurum veya kuruluşlarının ya da kamu kurumu niteliğindeki meslek kuruluşlarının bünyesinde faaliyet icra eden vakıflar,

d) Kamu yararına çalışan dernekler,

e) Kooperatifler,

f) Halka açık anonim şirketler,

adına hareket eden kişilere, kamu görevlisi sıfatını taşıyıp taşımadıklarına bakılmaksızın, görevlerinin ifasıyla ilgili bir işin yapılması veya yapılmaması amacıyla doğrudan veya aracılar vasıtasıyla, menfaat temin, teklif veya vaat edilmesi; bu kişiler tarafından talep veya kabul edilmesi; bunlara aracılık edilmesi; bu ilişki dolayısıyla bir başkasına menfaat temin edilmesi halinde de uygulanır.

(9) Bu madde hükümleri;

a) Yabancı bir devlette seçilmiş veya atanmış olan kamu görevlilerine,

b) Uluslararası veya uluslarüstü mahkemelerde ya da yabancı devlet mahkemelerinde görev yapan hâkimlere, jüri üyelerine veya diğer görevlilere,

c) Uluslararası veya uluslarüstü parlamento üyelerine,

d) Kamu kurumu ya da kamu işletmeleri de dahil olmak üzere, yabancı bir ülke için kamusal bir faaliyet yürüten kişilere,

e) Bir hukuki uyuşmazlığın çözümü amacıyla başvurulan tahkim usulü çerçevesinde görevlendirilen vatandaş veya yabancı hakemlere,

f) Uluslararası bir anlaşmaya dayalı olarak kurulan uluslararası veya uluslarüstüörgütlerin görevlilerine veya temsilcilerine,

görevlerinin ifasıyla ilgili bir işin yapılması veya yapılmaması ya da uluslararası ticari işlemler nedeniyle bir işin veya haksız bir yararın elde edilmesi yahut muhafazası amacıyla; doğrudan veya aracılar vasıtasıyla, menfaat temin, teklif veya vaat edilmesi ya da bunlar tarafından talep veya kabul edilmesi halinde de uygulanır.

(10) Dokuzuncu fıkra kapsamına giren rüşvet suçunun yurt dışında yabancı tarafından işlenmekle birlikte;

a) Türkiye’nin,

b) Türkiye’deki bir kamu kurumunun,

c) Türk kanunlarına göre kurulmuş bir özel hukuk tüzel kişisinin,

d) Türk vatandaşının,

tarafı olduğu bir uyuşmazlık ya da bu kurum veya kişilerle ilgili bir işlemin yapılması veya yapılmaması için işlenmesi halinde, rüşvet veren, teklif veya vaat eden; rüşvet alan, talep eden, teklif veya vaadini kabul eden; bunlara aracılık eden; rüşvet ilişkisi dolayısıyla kendisine menfaat temin edilen kişiler hakkında, Türkiye’de bulundukları takdirde, resen soruşturma ve kovuşturma yapılır.

 

Tüzel kişiler hakkında güvenlik tedbiri uygulanması
```


## Avukat Ramazan Şimşek'in TCK Madde 252 Değerlendirmesi

Türk Ceza Kanunu'nun 252. maddesinde düzenlenen suç tipi, bireylerin özgürlükleri ve temel hakları açısından kritik sonuçlar doğurabilecek niteliktedir. Bu madde kapsamında yürütülecek soruşturma ve kovuşturma süreçleri, teknik hukuki bilgi ve titiz bir savunma gerektirir. 

Suçun maddi ve manevi unsurlarının doğru tespit edilmesi, mahkeme sürecinde lehinize olabilecek tüm delillerin profesyonelce toplanması ve sunulması en temel haktır. Hatalı ifadeler veya usul hataları, telafisi güç cezalara yol açabilir. Bu nedenle ceza hukuku süreçlerinde uzman bir müdafi (avukat) desteği almak hayati öneme sahiptir.

> [!WARNING]
> **Önemli Uyarı:** Bu sayfada yer alan kanun maddesi metni ve açıklamalar genel bilgilendirme amacı taşımakta olup, somut olaylara doğrudan uygulanması hak kayıplarına neden olabilir. Her dava ve hukuki süreç kendi özel şartlarında değerlendirilmelidir. 

Ceza davalarıyla ilgili profesyonel destek almak, süreci en güvenilir şekilde yönetmek için **RS Avukatlık** ve **Av. Ramazan Şimşek** ile iletişime geçebilirsiniz.

<div class="mt-8 flex flex-col sm:flex-row gap-4">
  <a href="/iletisim" class="inline-flex items-center justify-center px-6 py-3 border border-transparent text-base font-medium rounded-md text-navy bg-gold hover:bg-gold/90 transition-colors">
    Hukuki Danışmanlık Alın
  </a>
  <a href="tel:+905322301986" class="inline-flex items-center justify-center px-6 py-3 border border-white/20 text-base font-medium rounded-md text-white hover:bg-white/5 transition-colors">
    Hemen Arayın
  </a>
</div>

